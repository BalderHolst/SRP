\chapter*{Resume}
\label{ch:Resume}
\addcontentsline{toc}{chapter}{\nameref{ch:Resume}}

Denne opgave handler om sorteringsalgoritmer, analysen af dem ved hjælp af store-O og test af deres reelle køretider. Store-O kan bruges til at analysere sorteringsalgoritmers tidskompleksitet. Denne opgave tager udgangspunkt i sorteringsalgoritmerne insertionsort og mergesort. Det viste sig at insertionsort havde tidskompleksiteten $O(n^2)$, og at mergesorts altid var $\Theta (n \cdot \log n)$. I testen af algoritmernes reelle køretider viste det sig, at insertionsort gennemsnitligt var hurtigere end mergesort, hvis $n < 37$. Denne information kunne bruges til at konstruere en hybridalgoritme, der i gennemsnit var hurtigere end mergesort. Dog kan vi ikke være sikre på, at denne hybridalgoritme altid er bedre end mergesort, da vi ikke har fortaget store-O-analysen af algoritmen.
